<html>

<head></head>

<body>
    <p class="title">佛 子 行</p>
    <p align="center">无著菩萨　著</p>
    <p align="center"> </p>
    <p>那莫罗给夏Ra雅！</p>
    <p align="center">虽见诸法无来去，然唯精勤利众者，</p>
    <p align="center">胜师怙主观音前，三门恒时敬顶礼。</p>
    <p align="center">利乐之源诸佛陀，修持正法而成就，</p>
    <p align="center">亦依了知其行故，于此宣说佛子行。</p>
    <p align="center"> </p>
    <p align="center">已获暇满大舟时，为自他渡轮回海，</p>
    <p align="center">日日夜夜不懈怠，闻思修持佛子行。</p>
    <p align="center">贪恋亲方如沸水，嗔恨敌方如烈火，</p>
    <p align="center">遗忘取舍愚暗者，抛弃故乡佛子行。</p>
    <p align="center">离恶境故惑渐轻，无散乱故善自增，</p>
    <p align="center">净心于法生定解，居于静处佛子行。</p>
    <p align="center">长伴亲友各分离，勤积之财留后世，</p>
    <p align="center">识客终离身客店，舍弃今世佛子行。</p>
    <p align="center">交往恶人增三毒，失坏闻思修事业，</p>
    <p align="center">令成无有慈悲者，远离恶友佛子行。</p>
    <p align="center">依止正士灭罪业，功德增如上弦月，</p>
    <p align="center">殊胜上师较自身，更为珍爱佛子行。</p>
    <p align="center">己尚缚于轮回狱，世间天神能救谁？</p>
    <p align="center">故知殊胜无欺处，皈依三宝佛子行。</p>
    <p align="center">佛说难忍恶趣苦，皆为恶业之果报，</p>
    <p align="center">是故纵遇生命难，永不造罪佛子行。</p>
    <p align="center">三有乐如草尖露，乃是瞬间坏灭法，</p>
    <p align="center">了知恒时无变法，希求解脱佛子行。</p>
    <p align="center">无始时来慈我者，诸母若苦自何乐？</p>
    <p align="center">是故为度无边众，发菩提心佛子行。</p>
    <p align="center">诸苦由求自乐生，圆满正觉利他成，</p>
    <p align="center">是故己乐与他苦，真实相换佛子行。</p>
    <p align="center">何人以大贪欲心，夺或令夺我诸财，</p>
    <p align="center">自身受用三世善，回向于他佛子行。</p>
    <p align="center">我虽无有些微错，何人若断吾头颅，</p>
    <p align="center">然以悲心将彼罪，自身代受佛子行。</p>
    <p align="center">有者百般中伤吾，恶名纵遍三千界，</p>
    <p align="center">然我深怀慈爱心，赞其功德佛子行。</p>
    <p align="center">何人大庭广众中，揭露吾过出恶语，</p>
    <p align="center">于彼亦作上师想，恭敬顶礼佛子行。</p>
    <p align="center">吾如自子爱护者，彼纵视我如怨敌，</p>
    <p align="center">犹如慈母于病儿，尤为怜爱佛子行。</p>
    <p align="center">与我等同或下士，虽以傲慢而凌辱，</p>
    <p align="center">然吾敬其如上师，恒时顶戴佛子行。</p>
    <p align="center">贫穷恒常受人欺，且为重疾恶魔逼，</p>
    <p align="center">众生罪苦自代受，无有怯懦佛子行。</p>
    <p align="center">美名远扬众人敬，亦获财如多闻子，</p>
    <p align="center">然见世福无实义，毫无傲慢佛子行。</p>
    <p align="center">自嗔心敌若未降，降伏外敌反增强，</p>
    <p align="center">故以慈悲之军队，调伏自心佛子行。</p>
    <p align="center">一切妙欲如盐水，愈享受之愈增贪，</p>
    <p align="center">令生贪恋诸事物，即刻放弃佛子行。</p>
    <p align="center">一切境现唯心造，心性本来离戏边，</p>
    <p align="center">了达此理于二取，皆不作意佛子行。</p>
    <p align="center">逢遇悦意对境时，视如夏季之彩虹，</p>
    <p align="center">虽显美妙然无实，断除贪执佛子行。</p>
    <p align="center">诸苦如同梦子死，迷现执实诚疲惫，</p>
    <p align="center">是故遭遇违缘时，视为幻相佛子行。</p>
    <p align="center">获得菩提身尚舍，何况一切身外物，</p>
    <p align="center">故不图报异熟果，慷慨布施佛子行。</p>
    <p align="center">无戒自利尚不成，欲成他利诚可笑，</p>
    <p align="center">故于三有无希求，守护净戒佛子行。</p>
    <p align="center">于求妙果之佛子，一切损害如宝藏，</p>
    <p align="center">故于诸众无怨恨，修持安忍佛子行。</p>
    <p align="center">唯成自利小乘士，勤如扑灭燃头火，</p>
    <p align="center">饶益众生功德源，具足精进佛子行。</p>
    <p align="center">当知止观双运理，以此摧毁诸烦恼，</p>
    <p align="center">真实超越四无色，修习禅定佛子行。</p>
    <p align="center">若无智慧以五度，不得圆满菩提果，</p>
    <p align="center">故以方便三轮空，修持智慧佛子行。</p>
    <p align="center">若未观察自错误，以法形相行非法，</p>
    <p align="center">是故恒时审自已，断除过患佛子行。</p>
    <p align="center">以惑谈他菩萨过，则将毁坏自功德，</p>
    <p align="center">故于大乘诸士夫，不说过失佛子行。</p>
    <p align="center">为求利养相互争，失坏闻思修事业，</p>
    <p align="center">故于亲友施主众，根除贪执佛子行。</p>
    <p align="center">恶言刺伤他人心，亦失菩萨品行故，</p>
    <p align="center">莫说他人不悦词，杜绝粗语佛子行。</p>
    <p align="center">烦恼串习难对治，执持正知正念剑，</p>
    <p align="center">贪等烦恼初生时，立即铲除佛子行。</p>
    <p align="center">总之一切威仪中，观心处于何状态，</p>
    <p align="center">相续具足正知念，成办他利佛子行。</p>
    <p align="center">如是勤修诸善根，为除无边众生苦，</p>
    <p align="center">皆以三轮清净慧，回向菩提佛子行。</p>
    <p align="center">为利欲修菩萨道，依照经续论典义，</p>
    <p align="center">诸圣者言而撰著，三十七颂佛子行。</p>
    <p align="center">因吾慧浅无修行，虽无智者所喜词，</p>
    <p align="center">然依诸多经论故，此佛子行定无谬。</p>
    <p align="center">而诸佛子广大行，如我愚者难测故，</p>
    <p align="center">相违不符等诸过，诸圣者前祈宽恕。</p>
    <p align="center">以此善愿众有情，以胜世俗菩提心，</p>
    <p align="center">等同不住有寂边，大悲怙主观自在。</p>
    <p align="center"> </p>
    <p align="right">译于二○○一年五月二十日</p>
    <p align="right"> </p>
</body>

</html>